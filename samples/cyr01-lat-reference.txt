USTA QUŞ. TURKMEN EFSANESİ.

Biz maşnanen ketemiz Kunâ-Ürgenç şeerge. Etrafımızda qum sahrası.  Apansızdan ögde bir mayak ya da bir fabrikasın borusı köründi.
Ne dir bu? - soradım men turkmen aydavçisından.
Bu Kunâ-Ürgenç  eski qullesi, - cevaplandı aydavcı.
Men pek quvandım. Demek, tezden sıcaq qumlardan çiqarmız, yeşil tereklerniñ taldasında  raatlanırıq, arıqlkrnıñ temiz salqın suvları şırıldasını eşitirik.
Lâkin qayda… Ketemiz, ketemiz, amma bu yüksek  külle aslı da yaqınlaşmay, aksine, öyle körüne, külle daa ziyade uzaqlaşa qumlar içinde.
Aydavcı  öyle efsane tarif etti.
Evellerde Kunâ-Ürgenç Horezmnin - bereketli, zengin bir diyarnı paytahtı edi . Horezmnin çevre çeti qumlar. Sahradan köçebeler (köçevniki) apansızdan ücüm ete ediler, hırslap, çaypap sahrada yeq ola ediler.  Qaydan ve qaçan keleceklerni  bilmege çare aslı yeq edi.
Bir kün bir usta Horezmnin emirine yüksek külle qurmaq teklif etti. Öyle de bir yüksek,  üstünden er bir tarafqa körmege munkun.  O vaqıt bir duşman körünmeyip kelip olamaz.
Emir olğan  öz müdrüslerni topladı ve aqıl tanıştı . Müdrüsler tüşündiler ve öyle fikirge keldiler: 
Eger külleden er tarafı körünse, demek külle de er taraftan uzaqtan körünir. Duşmanlarğa yengil olur oña kelmege. Külle olarğa yel kösterir. Onın içün , añnaişlı - bu usta hain, satqın.(izmennik). Onıñ başını kesmek kerek. Külle qurucılıgını yasaq etmek.
Emir müdrüslerniñ sözlerine baqmadı. Külleni qurmağa emir etti.
Bir meraqlı şaşılacaq iş oldı: külle qurucılığı daa bitmedi,  lâkin duşmanlarnıñ ücümleri toqtadı.Ne olğan eken? 
Müdrüsler doğru tüşündiler: külle er taraftan körüne edi. Duşmanlar onı körip, bellediler Horezm pek yaqın.  Ağır yürgen aşnen, suvnen yüklengen develerni taşladılar sahrada .  Yengil yelayaq (bıstronogiy) atlarga minip  küllege qarşı kete ediler. Ve bütünleri  aşsızlıqtan, suvsızlıqtan sahrada  ğayıp oldılar.
Niayet , bir han, köçebelerniñ başlığı öz eñ yahşı ordusını ğayip etken son, bu Horezmnin halqını sırını añnadı. Ve intiqamnı almaq (otomstit) istedi.
Geceleri ateş yaqmayıp, kündüzleri  çuqurlarda qum sıralar arasında saqlanıp, han duydurmadan (nezametno) öz ordusını külleniñ tübüne ketirdi.
Qart usta daa işley edi külleniñ töpesinde, tolalarnı biri birine qoyıp.
Tüş aşağa , köpek! - açuvlı bağırdı han. - Men seniñ boş başıñı kesip taşlayım!
Menim başım boş degil. Başım bilgi tolu. - cevaplandı usta.
Yiberse mana mında töpege çoqça kiyat, tutqal ve qamış. Qamıştan kalemler yasarım, kiyatlarnı tutqalnen yapıştırıp uzun bir burğu yaparım ve bütün bilgenlerimni üstüne yazarım. O zaman başım bom-boş qalır. Onı kesseñ de, bir şey coymazsın. Bütün menim belgilerim saña qalırlar. 
Han qail oldı. Usta tepeden bir uzun yıp tüşürdi. Bu yıpke balaban bir tük bağlaganlar. İçinde kiyat, tutqal, qamış. Qart usta olardan balaban qanatlar yasadı ve  üçip ketti.
Han öz yılname yazğan adamğa (letopisets) ayttı:
Bütün olğanlarnı tarihta yaz,  torunlarımız bilsiñler, naslı yalancılar, hainler bu Horezmnin halqı .
Ebet, usta aldattı seni,  - ayttı yılname yazıcısı. - O burğu yapmayıp, qanatlar yasadı ve üçip ketti. Lâkin bu adiy yalan degil, bu - aqıl-ferasetlik. Ve torunlarımız uçmaga bilgen adamnen ayretlenecekler ( budut voshişatsâ).
Aysa,tarihke bir şey yazma! - açuvlandı han. -  Bir kimse bilmesin, naslı bizlerni aldattılar.
Asırlar keçti. Halqlar hannıñ adını çoqtan  unuttılar,  emirniñ adını ve onıñ yardımcılarnı qorqaq müdrüslerni adlarını da unuttılar. Lâkin Ürgençniñ er balaçiq yahşı bile, kim edi ve ne yaptı usta. Dersiñ bu işler yaqında oldı.  Onıñ adı Usta Quş. 

Anaa, köremiz ne qadar çoq kuç bar bilgide.
Atalar sözleri:
Bilegi küçlü birini yıqar, bilgisi küçlü biñni yıqar.
Aqıllı iş - qanatlı quş.
Bilgide kuç.
At ölse - nal qalır, Yigit ölse  - nam qalır.